v Ostravě každoročně koná kulturní festival „Ostrau - der Kulturpunkt“, známý také jako „Česko-německé kulturní dny“. Hlavními pořadateli festivalu jsou Klub Atlantik (za Centrum kultury a vzdělávání Moravská Ostrava) a dále katedra germanistiky Filozofické fakulty Ostravské univerzity. Akce se koná ve spolupráci s institucemi jako jsou Goethe-Institut, DAAD, Národní divadlo moravskoslezské, Minikino kavárna za podpory statutárního města Ostrava, Městské části Moravská Ostrava a Přívoz a firmy Siemens. Festival se snaží přiblížit českou kulturu němcům a naopak německou kulturu čechům. V rámci toho festivalu v Ostravě proběhly kulturní akce jako promítání německých filmů, autorské čtení s německými autory, výlet do Plzně, jazykovědné workshopy, divadelní představení německých her a mnoho dalšího.
Byl jsem požádán o vytvoření kompletního grafického návrhu pro 6. ročník tohoto festivalu. Hlavním motivem jsem zvolil tučňáka. Učinil jsem tak, protože myšlenkou festivalu je sblížit naše dva sousedící národy a kdo jiný by měl lépe znát svého souseda než tučňák. Právě pro ně je typické, že v tuhé zimě přežívají jen díky spolupráci se svými sousedy, kdy se vzájemně zahřívají.Dále je tučňák symbolem velkmi společenského a přátelského zvířete. A nosí frak!
Tuto mou vizi jsem pak posunul dále při práci na prospektu s programem festivalu. Ten soužil jako origami a po skončení festivalu si tak z něj mohl každý návštěvník postavit přesně takového tučňáka jako byl na všech propagačních materiálech. Byla tomu uzpůsobena barevnost prospektu, přičemž na něm byly vyznačeny ohyby pro složení. Díky tomu do výsledku skládání nemohla zasahovat vzručnost/nešikovnost účastníka.
Grafika festivalu byla mimo jiné dále zpracována jako cover pro profil na sociální síťi Facebok, plakát a citylight reklama.